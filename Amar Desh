নিরীহ আলেম হিসেবে পরিচিত অধ্যাপক মাওলানা যুবায়ের আহমাদ রাজধানীর লালবাগ মাদরাসায় শিক্ষকতার পাশাপাশি ইসলামি রাজনীতির সঙ্গেও জড়িত। পতিত আওয়ামী লীগ সরকারের সময়ে বিভিন্ন ইস্যুতে রাজপথে কর্মসূচি পালন করতে গিয়ে তিনি নানাভাবে বাধাবিঘ্ন ও পিটুনির শিকার হন। 
 
পুলিশের গ্রেপ্তারের হাত থেকেও রেহাই পাননি ইসলামী ঐক্যজোটের এই সিনিয়র ভাইস চেয়ারম্যান। বিনা অপরাধে বাসা থেকে গ্রেপ্তার করে তাকে জড়ানো হয় জঙ্গি-সন্ত্রাসীসংশ্লিষ্ট ছয় মামলায়। ছয় মাস জেলে কাটাতে হয় তাকে। 
 
এমনকি ২১ দিন রিমান্ডের নামে মানসিকভাবে নির্যাতনের শিকার হন হেফাজতে ইসলাম ঢাকা মহানগরের সহসভাপতি মাওলানা যুবায়ের আহমাদ। গ্রেপ্তারের তিন মাস পর্যন্ত পরিবারের সঙ্গে সম্পূর্ণ যোগাযোগ বিচ্ছিন্ন ছিলেন তিনি। এ ছাড়া জেলে থাকার কারণে মাদরাসার চাকরি থেকেও তাকে বাদ দেয় কর্তৃপক্ষ।

দৈনিক আমার দেশ 
০৬ জানুয়ারি ২০২৫
(https://dailyamardesh.com/amar-desh-special/amd0zqezorskj)
